Per arrivare al design finale siamo partiti parlando direttamente con i nostri colleghi in università. Grazie a queste brevi interviste, abbiamo capito subito che l'esigenza principale era avere un servizio semplice per gestire la condivisione del materiale didattico da remoto, specialmente per chi lavora e non può frequentare tutto.

Basandoci su quanto emerso, abbiamo creato Personas e Scenarios per simulare l'uso dell'app in situazioni reali, come lo studio veloce sui mezzi pubblici. Questo ci ha spinto a prioritizzare la facilità d'uso e la rapidità di accesso ai contenuti.

Infine, abbiamo tradotto queste idee in mockup grafici sia per mobile che per desktop. Disegnare le schermate prima di implementarle ci ha permesso di sistemare i menu e i vari pulsanti in modo intuitivo.

PERSONAS & SCENARIOS
1. Marco Ferri (22) – Lo Studente Lavoratore

Persona: Marco è al terzo anno di Informatica. Lavora part-time e ha poco tempo per frequentare, quindi ha bisogno di materiale pronto per "Algoritmi". È uno studente concreto che punta all'efficienza per bilanciare studio e lavoro.

Scenario:
    - Obiettivi: Trovare rapidamente appunti completi e tracce d'esame svolte sui "Grafi".
    - Motivazioni: Necessità di ottimizzare i tempi morti per non restare indietro con gli esami nonostante gli impegni lavorativi.
    - Contesto: Utilizza lo smartphone durante gli spostamenti in bus per leggere velocemente i contenuti e i commenti; usa il desktop a casa per scaricare i file e studiare.


2. Sofia Martini (20) – La Dubbiosa

Persona: Studentessa di Matematica al secondo anno. Vuole ottenere buoni voti e spesso si blocca su concetti complessi. Cerca aiuto dalla community per chiarire i suoi dubbi.

Scenario:
    - Obiettivi: Porre domande specifiche e ricevere spiegazioni dai compagni di corso tramite i commenti sotto ai post.
    - Motivazioni: Desiderio di migliorare la comprensione della materia e superare gli esami con voti alti.
    - Contesto: Sessioni pomeridiane in camera. Controlla spesso il telefono per vedere se ci sono risposte ai suoi dubbi.


3. Alessandro Conti (23) – Il Contributore

Persona: Studente di Fisica quasi al termine del percorso. Prende sempre appunti molto dettagliati e vorrebbe condividerli per aiutare le altre persone con lo studio.

Scenario:
    - Obiettivi: Fare post di spiegazioni dettagliate e allegare appunti.
    - Motivazioni: Volontà di contribuire alla community e ottenere feedback positivo dai compagni di corso.
    - Contesto: Lavoro strutturato da desktop a casa. Monitora poi le reazioni e i commenti degli altri studenti via mobile.


4. Giuseppe Neri (35) – Il Moderatore

Persona: Tecnico informatico responsabile della piattaforma. È incaricato di mantenere il sito in ordine e aggiornato.

Scenario:
    - Obiettivi: Moderare i contenuti, gestire i profili utente e configurare i nuovi corsi.
    - Motivazioni: Mantenere l'integrità del database e assicurare che la piattaforma sia un ambiente sano.
    - Contesto: Sessioni di lavoro programmate in ufficio, esclusivamente da postazione desktop.